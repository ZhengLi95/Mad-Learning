Inteferoni (Inf): famiglia di citochine che inducono le cellule a resistere a infezioni virali
-> INF-γ: liberato dalle cellule NK (Natural Killer) e dai linfociti T e ha come
          bersaglio gli stessi linfociti T, i linfociti B e i macrofagi

Interleuchine (IL): famiglia di citochine 
-> IL-5: liberata dai linfociti T, agisce sui linfociti B in cui stimola la
         produzione di IgA (immunoglobine di tipo A [anticorpi]). 

Da Wikipedia:
Le citochine sono molecole proteiche prodotte da vari tipi di cellule e secrete nel mezzo
 circostante di solito in risposta ad uno stimolo, ed in grado di modificare il comportamento
 di altre cellule inducendo nuove attività come crescita, differenziazione e morte. La loro
 azione di solito è locale, ma talvolta può manifestarsi su tutto l'organismo. Le citochine
 possono quindi avere un effetto autocrino (modificando il comportamento della stessa cellula
 che l'ha secreta), o paracrino (modificano il comportamento di cellule adiacenti). Alcune
 citochine possono invece agire in modo endocrino, modificando cioè il comportamento di
 cellule molto distanti da loro. Hanno una vita media di pochi minuti.
 
Le citochine prodotte da cellule del sistema immunitario sono dette linfochine o interleuchine.
 La prima linfochina (migration inhibitory factor, MIF) venne identificata negli anni Sessanta
 da John David e Barry Bloom.
 
Queste proteine possono essere distinte in 4 gruppi (basati sulla loro struttura):
 - famiglia delle ematopoietine, che include diversi fattori di crescita, tra cui 
   l'Eritropoietina (Epo) e varie interleuchine
 - famiglia dei TNF (tumor necrosis factor), tra cui il TNFα
 - famiglia delle chemochine, tra cui MIP-1α e RANTES, importanti nel controllo del virus dell'HIV
 - famiglia delle interleuchine dall'IL-1 all'IL-8
 
Tra le citochine vi è la importante famiglia degli interferoni, che inducono le cellule a
 resistere a infezioni virali. L'IFN-γ viene liberato dalle cellule NK e dai linfociti T
 e ha come bersaglio gli stessi linfociti T, i linfociti B e i macrofagi; l'IFN-α viene
 liberato dai leucociti e agisce sulle cellule normali con azione antivirale. L'Interleuchina-1
 viene prodotta dai macrofagi e ha come bersaglio i linfociti T, linfociti B e altri tipi di
 cellule come gli epatociti in cui stimola la produzione di proteine della fase acuta come
 la proteina C, permette l'extravasazione di molte cellule infiammatorie. L'Interleuchina-2
 viene prodotta dai linfociti T e agisce sulle medesime cellule T, sulle cellule NK e stimola
 la proliferazione e il differenziamento cellulare. L'Interleuchina-3 viene liberata dai
 linfociti Th1 e agisce sulle cellule emopoietiche indifferenziate come fattore di crescita.
 L'Interleuchina-4 è liberata dai linfociti Th2 e ha come bersaglio i linfociti B su cui stimola
 la crescita e la cosmutazione di classe verso le IgE. L'Interleuchina-5 viene liberata dai
 linfociti T e agisce sui linfociti B in cui stimola la produzione di IgA. L'Interleuchina-10
 viene prodotta dai linfociti Th2 e agisce sulle cellule Th1 inibendole. L'Interleuchina-11 viene
 liberata dai macrofagi, cellule dendritiche e agisce sui linfociti B, sui precursori megacariocitici
 e induce crescita e attivazione.
 
Queste piccole proteine agiscono legandosi a specifici recettori localizzati sulle membrane
 cellulari delle cellule bersaglio e ognuno traduce uno specifico segnale che alla fine porterà
 a modifiche in quelle stesse cellule. I recettori che interagiscono con le citochine sono definiti
 recettori per le citochine o recettori accoppiati a chinasi perché il meccanismo di trasduzione
 del segnale prevede la mediazione di chinasi quali la JAK.
